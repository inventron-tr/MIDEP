# MIDEP
MİDEP deney kiti tanıtım ve örnek uygulamalar
Bu sayfa, TUBİTAK 1511 öncelikli alanlar çağrısı altında desteklenen Milli Deney Platformu (MİDEP) projesi kapsamında üretilmiş MİDEP bilgisayar kartı ve Sensor board kartının kullanımı ve kurulumuna ilişkin bilgiler içermekte aynı zamanda MİDEP kartını kullanarak fiziksel programlama, nesnelerin interneti ve yapay zeka gibi alanlarda çeşitli uygulamalar yapabileceğiniz örnekler barındırmaktadır.
![resim](https://user-images.githubusercontent.com/44734477/182598401-5d2404d0-2b1e-4eae-87cd-7a33cab08ad5.png)

MİDEP kartı ortaokuldan üniversiteye kadar her kademede teknolojik becerilerin arttırılmasında kullanılabilecek bir geliştirme kartıdır. MİDEP kartı ve sensor board ile scratch tabanlı blok programlama kullanarak elektronik bilgisi gerektirmeden birçok uygulama yapabilir. Ayrıca, arduino, python vb programlama dillerini kullanarak robotik, nesnelerin interneti, görüntü işleme, yapay zeka gibi bir çok ileri uygulama gerçekleştirebilirsiniz. MİDEP kartı bu tür uygulamalar gerçekleştirmenin ötesinde aynı zamanda bir bilgisayar olarak çalışmaktadır. Böylelikle çalışmalarınızda ayrıca bilgisayar kullanmanıza gerek yoktur. Linux tabanlı işletim sistemi ile okulda ve evde bilgisayara yönelik tüm kullanım ihtiyaçlarınızı MİDEP kartı ile gerçekleştirebilirsiniz.
Bu sayfada yer alan uygulamalar MİDEP kartı ile yapılabileceklerin çok küçük bir kısmını içermektedir. Buradaki temel uygulamalardan yola çıkarak becerileriniz, hedefleriniz ve hayal gücünüze bağlı olarak birçok yenilikçi uygulama geliştirebilirsiniz.
